Rinascimento

Oh antiche pietre
per molti secoli dimentiche
rilucete di gloria nel tempo di una notte.
Una luna calante vi illumina,
soavi suoni di un tempo
e pastorali e balli e sguardi languidi
tornano a rendervi giustizia.
Dove i conti? Dove i duelli, i frati?
Dove il sottil tratto che vostre pareti
incastonò come diamante di vividi colori
e ne fermò la storia?
Noi oggi non abiti curiali,
non contadini o febbrili artigiani
ma semplici uomini,
se semplici siamo
umili servitor di novelle gabelle,
prede di cacce quotidiane.
Oh antiche pietre
per molti secoli dimentiche
sempre immobili in una notte estiva,
riaccendete in noi l'animo d'un tempo
quando tutti eran eguali nel riso e nel pianto,
aitateci a comprendere vostre melodie
ridestati dal sonno in cui vertiamo.
Il tempo di vostro antico splendore
fu di gloria pieno pe'i nostri avi
e lentamente alcuni di noi
ricercano i loro passi,
perché tornino loro a splendere
e noi, accesi dalle loro gesta,
a grandi cose destiniamo il nostro evo.

Copyright 2020 Maria Lucia Cancellara. All Rights Reserved
